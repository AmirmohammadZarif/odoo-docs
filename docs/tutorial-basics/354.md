---
id: 354
title: استراتژی LIFO
slug: /knowledge/354
---


 

استراتژی LIFO

 

📖

# استراتژی LIFO

استراتژی حذف LIFO (آخرین ورودی، اولین خروجی) جدیدترین محصولات موجود را بر اساس تاریخ ورود آن‌ها به موجودی انبار انتخاب می‌کند.

هر زمان سفارشی برای محصولات با استفاده از استراتژی LIFO ثبت شود، انتقالی برای سری ساخت/شماره سریالی که اخیراً وارد موجودی انبار شده (آخرین سری ساخت/شماره سریالی که وارد انبار شده) ایجاد می‌شود.

**هشدار**

**در بسیاری از کشورها و همچنین ایران ، استراتژی حذف LIFO ممنوع است، زیرا ممکن است منجر به ارسال**

**محصولات قدیمی، منقضی شده یا منسوخ به مشتریان شود.**

به مثال زیر توجه کنید که محصولی با عنوان بلوک سیمانی در زبانه انبار فرم محصول بر اساس سری ساخت رهگیری می‌شود. استراتژی حذف اجباری برای دسته‌بندی محصول بلوک سیمانی روی آخرین ورودی، اولین خروجی (LIFO) تنظیم شده است.

جدول زیر نمایانگر بلوک‌های سیمانی موجود در انبار و جزئیات سری ساخت آن‌ها است:

| سری ساخت | موجودی در انبار | تاریخ ایجاد |
| --- | --- | --- |
| LOT1 | 10 | 1 مهر |
| LOT2 | 10 | 3 مهر |
| LOT3 | 10 | 6 مهر |

برای مشاهده اجرای استراتژی حذف، یک سفارش تحویل برای هفت بلوک سیمانی با ایجاد یک پیش‌فاکتور در برنامه فروش ثبت کنید.

با تایید پیش‌فاکتور، سفارش تحویل ایجاد می‌شود و با استفاده از استراتژی حذف LIFO، جدیدترین سری ساخت‌ها رزرو می‌شوند.

برای مشاهده جزئیات برداشت، روی نماد ⦙≣ در سمت چپ خط محصول بلوک سیمانی در زبانه تحویل کلیک کنید. با این کار، پنجره "فرم: انتقالات موجودی خارج از بسته" باز می‌شود.

در پنجره "فرم: انتقالات موجودی خارج از بسته"، فیلد "برداشت" نمایش می‌دهد که مقادیر مورد نیاز از کجا تامین می‌شوند.