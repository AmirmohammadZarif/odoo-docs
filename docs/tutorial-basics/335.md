---
id: 335
title: قوانین انبارگذاری
slug: /knowledge/335
---

 
  علاقه‌مندی‌ها
* [​](./335)

  حساب

---

 

قوانین انبارگذاری

- [ورود](/web/login?redirect=/knowledge/article/335)

![](https://odoofarsi.com/web/image/4273?access_token=758ed00a-51be-44b6-a98e-ee34230ae391)

📖

# قوانین انبارگذاری

قوانین *انبارگذاری* در سامانه به فرآیند هدایت محصولات به مکان‌های ذخیره‌سازی مناسب پس از رسیدن محموله‌ها اشاره دارند. این قوانین مشخص می‌کنند که محصولات چگونه در انبار حرکت کرده و به مکان‌های خاص منتقل می‌شوند، تا در آینده به راحتی برای دستورهای تحویل بازیابی شوند.

با استفاده از این قوانین، هنگام رسیدن محموله‌ها عملیات‌هایی به صورت خودکار ایجاد می‌شوند که محصولات را به مکان‌های تعیین‌شده منتقل می‌کنند. همچنین، در انبارهایی که محصولات خاصی پردازش می‌شوند، قوانین انبارگذاری می‌توانند از نگهداری مواد ناسازگار در نزدیکی هم جلوگیری کنند، و این مواد را بر اساس مقررات مدیر انبار به مکان‌های جداگانه هدایت کنند.

## **پیکربندی**

---

برای استفاده از قوانین انبارگذاری، به *برنامه انبار* در سامانه بروید و از بخش *پیکربندی* گزینه *تنظیمات* را انتخاب کنید. در بخش *انبار*، گزینه *مسیرهای چندمرحله‌ای* را فعال کنید. با فعال کردن این گزینه، ویژگی *مکان‌های ذخیره‌سازی* نیز به‌طور خودکار فعال می‌شود.

در نهایت، روی *ذخیره* کلیک کنید.

![](https://odoofarsi.com/web/image/6912-17ef5fe2/Screen%20Shot%202024-10-29%20at%209.42.21%20AM.png?access_token=06c32c09-535d-483a-adfa-0a8cdbd46819)

### **تعریف قانون انبارگذاری**

برای مدیریت محل ذخیره‌سازی کالاهای خاص، به *برنامه انبار* در سامانه بروید و از بخش *پیکربندی* گزینه فرمول های جایگذاری را انتخاب کنید. با کلیک بر روی دکمه *جدید* می‌توانید یک قانون انبارگذاری جدید را برای یک *کالا* یا *دسته کالا* که این قانون روی آن اعمال می‌شود، پیکربندی کنید.

**مهم**

**فرمول‌های جایگذاری می‌توانند به صورت جداگانه برای هر کالا یا دسته کالا/بسته تعریف شوند (برای این کار**

**باید تنظیمات بسته‌ بندی در مسیر برنامه انبار ‣ پیکربندی ‣ تنظیمات فعال شده باشد).**

در ستون «هنگام ورود محصول به» مشخص می‌کنید که فرمول جایگذاری کی عملیات انتقال کالا را به مکان «انبار در مکان زیر مجموعه» ایجاد کند. برای این کار، مکان «انبار در مکان زیر مجموعه» باید به‌عنوان زیرمکان مکان اولیه باشد (برای مثال، WH/موجودی/قفسهA1 یک مکان خاص و نام‌گذاری‌شده داخل WH/Stock است که دسترسی به کالاهای ذخیره‌شده در آن را آسان‌تر می‌کند).

**مثال**

**در مکان انبار WH/موجودی، زیرمکان‌های زیر وجود دارند:**

* **WH/موجودی/قطعات**
* **WH/موجودی/خوراکی**

**برای اطمینان از اینکه همه قطعات در بخش قطعات ذخیره شوند، فیلد «انبار در مکان زیر مجموعه» را با مکان**

**WH/موجودی/قطعات پر کنید، زمانی که کالای «پیچ» به WH/موجودی می‌رسد.**

**این فرایند را برای تمامی کالاها تکرار کرده و روی گزینه «ذخیره» کلیک کنید.**

اولویت‌بندی فرمول‌های جایگذاری در سامانه به این شکل انجام می‌شود که سامانه فرمول جایگذاری مناسب را بر اساس لیست زیر، از بالاترین به پایین‌ترین اولویت، انتخاب می‌کند تا یک تطابق پیدا شود:

1. نوع بسته‌بندی و کالا
2. نوع بسته‌بندی و دسته کالا
3. نوع بسته‌بندی
4. کالا
5. دسته کالا