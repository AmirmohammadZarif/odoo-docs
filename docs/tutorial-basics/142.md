---
id: 142
title: تبدیل سرنخ ها به فرصت
slug: /knowledge/142
---


 

تبدیل سرنخ ها به فرصت

 

![](https://odoofarsi.com/web/image/2651?access_token=df63284b-6b0a-4c5d-8cae-c8ebcbb4e0c2)

📖

# تبدیل سرنخ ها به فرصت

سرنخ‌ها به عنوان یک مرحله‌ی تعیین صلاحیت قبل از ایجاد فرصت عمل می‌کنند. این امر زمان اضافی برای بررسی پتانسیل آن و سنجش قابلیت اجرا قبل از اختصاص فرصت به یک فروشنده فراهم می‌کند.

## **تنظیمات**

---

برای فعال کردن تنظیمات سرنخ‌ها، به برنامه‌ی معاملات ‣ پیکربندی ‣ تنظیمات بروید و کادر  «سرنخ‌ها» را علامت بزنید. سپس، روی «ذخیره» کلیک کنید.

![](https://odoofarsi.com/web/image/1345-732eeea7/Screen%20Shot%202024-07-18%20at%2010.38.29%20AM.png?access_token=b5d5fbae-1745-42b5-b8f3-fcae2e9f36f5)

با فعال کردن این قابلیت، گزینه‌ی منوی جدیدی با عنوان «سرنخ‌ها» به نوار سربرگ که در بالای صفحه قرار دارد، اضافه می‌شود.

![](https://odoofarsi.com/web/image/1346-928c71fa/image.png?access_token=32a09e3a-661b-411e-b3ef-423dbe83025f)

بعد از فعال شدن تنظیمات سرنخ‌ها، به‌طور پیش‌فرض برای همه تیم‌های فروش اعمال می‌شود. برای غیرفعال کردن سرنخ‌ها برای یک تیم خاص، به برنامه‌ی معاملات ‣ پیکربندی ‣ تیم‌های فروش بروید. سپس، یک تیم را از لیست انتخاب کنید تا صفحه‌ی پیکربندی آن تیم باز شود. تیک‌ «سرنخ‌ها» که زیر فیلد «تیم فروش» قرار دارد را بردارید و سپس روی «ذخیره» کلیک کنید.

![](https://odoofarsi.com/web/image/1347-003d0b75/Screen%20Shot%202024-07-18%20at%2010.41.49%20AM.png?access_token=e3450f53-5049-433e-b0fb-d1cc083e21b9)

### **تبدیل سرنخ به فرصت**

برای تبدیل یک سرنخ به فرصت، به برنامه‌ی معاملات ‣ سرنخ‌ها بروید و روی یک سرنخ از لیست کلیک کنید تا باز شود.

**هشدار**

**در صورتی که دکمه‌ی هوشمند «سرنخ‌های مشابه» در بالای صفحه‌ی سرنخ ظاهر شود، نشان‌دهنده‌ی وجود یک**

**سرنخ یا فرصت مشابه در پایگاه داده است. قبل از تبدیل این سرنخ، روی دکمه‌ی هوشمند کلیک کنید تا بررسی**

**کنید که آیا باید این سرنخ ادغام شود.**

روی دکمه‌ی «تبدیل به فرصت» که در بالا-راست صفحه قرار دارد، کلیک کنید.

![](https://odoofarsi.com/web/image/1348-653c630b/image.png?access_token=310e5476-581b-4321-a228-506dc9d12a45)

با کلیک روی دکمه، یک پنجره‌ی بازشو با عنوان «تبدیل به فرصت» باز می‌شود. در این پنجره، در فیلد «عمل تبدیل»، گزینه‌ی «تبدیل به فرصت» را انتخاب کنید.

**توجه**

**برای ادغام این سرنخ با یک سرنخ یا فرصت مشابه موجود، در فیلد «اقدام تبدیل»، «ادغام با فرصت‌های موجود» را**

**انتخاب کنید. این کار لیستی از سرنخ‌ها/فرصت‌های مشابه را برای ادغام ایجاد می‌کند.در هنگام ادغام، سامانه**

**اولویت را به اولین سرنخ/فرصتی که در سیستم ایجاد شده است می‌دهد و اطلاعات را در آن ادغام می‌کند. با**

**این حال، اگر یک سرنخ و یک فرصت در حال ادغام شدن باشند، رکورد حاصل شده صرف نظر از اینکه کدام رکورد**

**اول ایجاد شده است، به عنوان یک فرصت در نظر گرفته می‌شود.**

سپس، یک «فروشنده» و یک «تیم فروش» را که فرصت باید به آن‌ها اختصاص داده شود، انتخاب کنید. هیچ یک از این فیلدها اجباری نیستند، اگرچه در صورت انتخاب در فیلد «فروشنده»، فیلد «تیم فروش» به طور خودکار بر اساس انتساب‌های تیمی فروشنده پر می‌شود.

اگر سرنخ قبلاً به یک فروشنده یا تیمی اختصاص داده شده باشد، این فیلدها به طور خودکار با آن اطلاعات پر می شوند.

![](https://odoofarsi.com/web/image/1349-856c8f55/image.png?access_token=e0d202a4-4366-4cbb-a4ff-7d1e39afd175)

در زیر عنوان «مشتری»، یکی از گزینه‌های زیر را انتخاب کنید:

* ایجاد مخاطب جدید: این گزینه را انتخاب کنید تا با استفاده از اطلاعات سرنخ، یک رکورد مشتری جدید ایجاد کنید.
* پیوند به  مشتری موجود: این گزینه را انتخاب کنید، سپس یک مشتری را از منوی کشویی حاصل انتخاب کنید تا این فرصت را به یک رکورد مشتری موجود پیوند دهید.
* به مشتری مربوط نشود: این گزینه را انتخاب کنید تا سرنخ را تبدیل کنید، اما آن را به یک مشتری جدید یا موجود پیوند ندهید.

در نهایت، پس از تکمیل تمام پیکربندی‌ها، روی «ایجاد فرصت» کلیک کنید.

برای مشاهده‌ی فرصت ایجاد شده‌ی جدید، به برنامه‌ی معاملات ‣ فرصت های من بروید.