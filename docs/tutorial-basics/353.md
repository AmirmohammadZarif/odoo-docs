---
id: 353
title: استراتژی FIFO
slug: /knowledge/353
---


 

استراتژی FIFO

 

![](https://odoofarsi.com/web/image/4273?access_token=758ed00a-51be-44b6-a98e-ee34230ae391)

📖

# استراتژی FIFO

استراتژی حذف اولین ورود، اولین خروج (FIFO) محصولاتی را انتخاب می‌کند که تاریخ ورودشان زودتر باشد. این روش برای شرکت‌هایی که محصولات با چرخه تقاضای کوتاه دارند، مانند لباس‌ها، مفید است. با استفاده از FIFO، شرکت‌ها می‌توانند از نگهداری طولانی‌مدت موجودی از سبک‌های خاص جلوگیری کنند.

**نکته**

**مقادیر مختلفی از محصول تی‌شرت که توسط شماره‌های سری ساخت ردیابی می‌شود، در تاریخ ۱ شهریور و ۲۵**

**شهریور وارد می‌شوند. برای سفارشی که در ۱ آبان انجام شده است، استراتژی حذف FIFO دسته‌هایی را که**

**بیشترین مدت در انبار بوده‌اند، در اولویت قرار می‌دهد. بنابراین، محصولات دریافت شده در**

**تاریخ ۱ شهریور ابتدا برای برداشت انتخاب می‌شوند.**

## **تاریخ ورود**

---

برای مشاهده شماره سری ساخت یا شماره سریالی که ابتدا وارد انبار شده است، به انبار ‣ کالا و خدمات ‣ سری ساخت/شماره سریال بروید.

سپس، روی آیکون ⬅️ (فلش به سمت چپ) در سمت راست یک سطر محصول کلیک کنید تا لیستی از سری ساخت یا شماره سریال‌های موجود در انبار نمایش داده شود. فیلد تاریخ ایجاد نشان‌دهنده تاریخ ایجاد سری ساخت/شماره سریال است که در واقع همان تاریخ ورود به انبار محسوب می‌شود.

## **جریان کار**

---

برای درک چگونگی خروج محصولات با استفاده از FIFO، به مثال زیر که بر روی سه سری ساخت از پیراهن‌های سفید تمرکز دارد توجه کنید.

| سری ساخت | موجودی در دسترس | تاریخ ایجاد |
| --- | --- | --- |
| LOT1 | 5 | 1 مرداد |
| LOT2 | 3 | 1 شهریور |
| LOT3 | 2 | 1 مهر |

پیراهن‌ها در دسته‌بندی همه/لباس‌ها قرار دارند که در آن، FIFO به‌عنوان استراتژی حذف اجباری تعیین شده است.

پیراهن‌های سفید در برگه انبار فرم محصول توسط سری ساخت ردیابی می‌شوند.

برای مشاهده عملکرد استراتژی حذف، یک سفارش تحویل برای شش پیراهن سفید با رفتن به برنامه فروش و ایجاد یک پیش‌فاکتور جدید ایجاد کنید.

پس از کلیک بر روی تایید در سفارش فروش، یک سفارش تحویل با قدیمی‌ترین شماره‌های سری ساخت برای پیراهن‌ها با استفاده از استراتژی حذف FIFO رزرو می‌شود.

برای مشاهده جزئیات برداشت‌، روی آیکون ⦙≣ (لیست) که در سمت چپ سطر محصول پیراهن سفید در برگه عملیات سفارش تحویل قرار دارد، کلیک کنید. این کار پنجره بازشو "باز کردن: حرکت انبار" را باز می‌کند.

در پنجره بازشو "باز کردن: حرکت انبار"، فیلد "برداشت از" نشان می‌دهد که مقادیر مورد نیاز برای تامین تقاضا از کجا برداشت می‌شوند. از آنجا که در سفارش شش پیراهن درخواست شده، تمام پنج پیراهن از LOT1 و یک پیراهن از LOT2 انتخاب می‌شوند.