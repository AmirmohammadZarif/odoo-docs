---
id: 340
title: روش های ارسال
slug: /knowledge/340
---

 
  علاقه‌مندی‌ها
* [​](./340)

  حساب

---

 

روش های ارسال

- [ورود](/web/login?redirect=/knowledge/article/340)

![](https://odoofarsi.com/web/image/4273?access_token=758ed00a-51be-44b6-a98e-ee34230ae391)

📖

# روش های ارسال

هنگامی که روش های ارسال در سامانه فعال شود، تنظیم روش‌های ارسال امکان محاسبه بهای ارسال را در سفارش‌های فروش و سبد خرید فروشگاه اینترنتی اضافه می‌کند.

در صورت یکپارچه‌سازی با شرکت‌های حمل‌ونقل شخص ثالث، بهای ارسال بر اساس نرخ‌ها و اطلاعات بسته‌بندی شرکت حمل‌ونقل محاسبه می‌شود.

## **افزودن روش ارسال**

---

برای پیکربندی روش‌های ارسال، به برنامه انبار ‣ پیکربندی ‣ روش‌های ارسال بروید.

## 

**نکته**

**اگر گزینه روش‌های ارسال در منوی کشویی پیکربندی موجود نیست، بررسی کنید که این ویژگی فعال است یا**

**خیر.  به برنامه انبار ‣ پیکربندی ‣ تنظیمات بروید. به بخش ارسال اسکرول کرده و ویژگی روش‌های ارسال را با**

**علامت زدن چک‌باکس مربوطه فعال کنید.**

![](https://odoofarsi.com/web/image/6941-9dcf6072/image.png?access_token=d6b13cf1-1c92-474f-a67f-8b6ae4bee571)

در صفحه روش‌های ارسال، با کلیک روی دکمه جدید، یک روش ارسال اضافه کنید. این کار فرم را برای وارد کردن جزئیات درباره ارائه‌دهنده ارسال باز می‌کند، از جمله:

* **روش ارسال (فیلد الزامی):** نام روش ارسال (مانند ارسال با نرخ ثابت، تحویل در همان روز و غیره).
* **تامین کننده(فیلد الزامی):** انتخاب سرویس ارسال، مانند پست ایران، در صورت استفاده از شرکت حمل‌ونقل شخص ثالث. اطمینان حاصل کنید که یکپارچه‌سازی با شرکت حمل‌ونقل به درستی نصب شده و ارائه‌دهنده را از منوی کشویی انتخاب کنید.
* **وب‌سایت:** پیکربندی روش‌های ارسال برای صفحه فروشگاه اینترنتی. وب‌سایت مورد نظر را از منوی کشویی انتخاب کنید یا برای اعمال روش ارسال در همه صفحات وب، این فیلد را خالی بگذارید.
* **شرکت:** اگر روش ارسال باید به شرکت خاصی اعمال شود، آن را از منوی کشویی انتخاب کنید. در غیر این صورت، فیلد را خالی بگذارید تا برای همه شرکت‌ها اعمال شود.
* **مسیرها:** مسیر مورد نظر را برای تعریف روش‌های ارسال مختلف، مانند ارسال استاندارد یا سریع، بر اساس زمان‌های مختلف تحویل انتخاب کنید.
* **محصول (فیلد الزامی):** محصولی که به عنوان هزینه ارسال در سطر سفارش فروش نمایش داده می‌شود.

### **قیمت ثابت**

برای پیکربندی بهای ارسال ثابت برای تمام سفارش‌ها، به برنامه انبار ‣ پیکربندی ‣ روش‌های ارسال بروید. سپس، روی دکمه جدید کلیک کنید و در فرم روش ارسال، ارائه‌دهنده را روی گزینه قیمت ثابت تنظیم کنید. با انتخاب این گزینه، فیلد قیمت ثابت ظاهر می‌شود که مبلغ ارسال ثابت در آن تعریف می‌شود.

برای فعال کردن ارسال رایگان در صورتی که مبلغ سفارش از مقدار تعیین‌شده بیشتر باشد، گزینه "
**در صورتی رایگان باشد که مبلغ از آستانه بیشتر باشد** " را علامت بزنید و مقدار را وارد کنید.

**مثال**

**برای تنظیم ارسال با نرخ ثابت 100 هزار تومانی در صورت خرید بالای 1 میلیون تومان رایگان می‌شود، فیلدهای**

**زیر را تکمیل کنید:**

* **روش ارسال: ارسال با نرخ ثابت**
* **ارائه‌دهنده: قیمت ثابت**
* **قیمت ثابت: 100 هزار تومان**
* **رایگان اگر مبلغ سفارش بالاتر از: 1 میلیون تومان**
* **محصول ارسال: حمل و نقل**

![](https://odoofarsi.com/web/image/6942-502e488e/image.png?access_token=7c9ea4eb-b25f-4083-aa9e-16b1412b3131)

### **بر اساس قوانین**

برای محاسبه بهای ارسال بر اساس قوانین قیمت‌گذاری، فیلد **تامین کننده** را روی گزینه **بر اساس قوانین** تنظیم کنید. در صورت نیاز، **درصد حاشیه مازاد** و **حاشیه اضافی** را تنظیم کنید تا هزینه‌های اضافی ارسال را لحاظ کنید.

### **ایجاد قوانین قیمت‌گذاری**

به تب **قیمت‌گذاری** بروید و روی **افزودن سطر** کلیک کنید. این کار پنجره **ایجاد فرمول های قیمت‌گذاری** را باز می‌کند، جایی که **شرط** مرتبط با وزن، حجم، قیمت یا تعداد محصول با مقدار مشخصی مقایسه می‌شود تا **بهای ارسال** محاسبه شود.

پس از اتمام، روی **ذخیره و جدید** برای افزودن قانون دیگر، یا **ذخیره و بستن** کلیک کنید.

**مثال**

**برای دریافت 100 هزار تومان هزینه ارسال از مشتریانی که سفارش آن‌ها پنج کالا یا کمتر است، شرط را روی**

**تعداد <= ۵٫۰۰ تنظیم کرده و بهای ارسال را روی 100 هزار تومان قرار دهید.**

![](https://odoofarsi.com/web/image/6943-1028d709/image.png?access_token=2ec11856-1936-47d9-b0d3-b7b46a31353e)

برای محدود کردن ارسال به مقصدهای خاص در وب‌سایت فروشگاه اینترنتی، در فرم روش ارسال، به تب **مقصد های قابل استفاده** بروید، سپس **استان ها** و **پیشوندهای کد پستی** را تعریف کنید. اگر ارسال برای همه مکان‌ها اعمال می‌شود، این فیلدها را خالی بگذارید.

### **مسیر در روش ارسال**

در صورت نیاز، برای یک روش ارسال، فرآیندهای تحویل مختلفی را با پیکربندی مسیرهای متفاوت تنظیم کنید.

**مثال**

**پیکربندی مسیرهای متعدد برای هر روش ارسال به تنظیم فرآیندهای تحویل انبار بر اساس موارد زیر کمک**

**می‌کند:**

**سرعت: (به عنوان مثال، استفاده از تحویل یک‌مرحله‌ای برای ارسال فوری یا دو‌مرحله‌ای برای ارسال استاندارد).**

**ارسال بین‌المللی: (به عنوان مثال، استفاده از تحویل سه‌مرحله‌ای برای آماده‌سازی اسناد گمرکی).**

**تحویل در فروشگاه یا تحویل به منزل: ارسال از انبار مرکزی یا برداشت از موجودی فروشگاه، بسته به انتخاب**

**مشتری.**

برای تنظیم مسیرها، به برنامه انبار ‣ پیکربندی ‣ مسیرها بروید. روی **جدید** کلیک کنید یا مسیر مورد نظر را انتخاب کنید.

در فرم مسیر، در بخش **قابل اعمال بر روی**، گزینه **روش‌های ارسال** را علامت بزنید.

![](https://odoofarsi.com/web/image/6944-0afa932a/image.png?access_token=99837f0b-70a8-45fe-9281-a0924ef9ef20)

سپس به برنامه انبار ‣ پیکربندی ‣ روش‌های ارسال بروید و روش ارسال مورد نظر را انتخاب کنید.

در فرم روش ارسال، در فیلد **مسیرها**، مسیرهای اجرایی موجود را از منوی کشویی انتخاب کنید.

**نکته**

**اگر مسیر مورد نظر قابل انتخاب نیست، بررسی کنید که گزینه روش‌های ارسال در بخش قابل اعمال بر روی**

**مسیر فعال باشد.**

![](https://odoofarsi.com/web/image/6945-1c1d83e8/image.png?access_token=2f5f0da6-8784-41b6-8e86-07641938c4e2)

## **افزودن ارسال**

---

روش‌های ارسال می‌توانند به سفارش‌های فروش به‌عنوان محصولات ارسال اضافه شوند که به‌صورت سطرهای جداگانه نمایش داده می‌شوند. ابتدا، با مراجعه به برنامه فروش ‣ سفارش‌ها ‣ سفارش‌ها به سفارش فروش مورد نظر بروید.

در سفارش فروش، روی دکمه **افزودن ارسال** کلیک کنید که پنجره پاپ‌آپ **افزودن روش ارسال** را باز می‌کند. سپس، یک **روش ارسال** را از فهرست انتخاب کنید.

**مجموع وزن سفارش** به‌طور خودکار بر اساس وزن محصولات (که در تب انبار برای هر فرم محصول تعریف شده‌اند) پر می‌شود. این فیلد را ویرایش کنید تا وزن دقیق را مشخص کنید و سپس روی **افزودن** کلیک کنید تا روش ارسال اضافه شود.

**نکته**

**مقدار تعریف‌شده در مجموع وزن سفارش، وزن‌های کل محصولات تعریف‌شده در فرم محصول را نادیده می‌گیرد.**

هزینه ارسال به سطر سفارش فروش به‌عنوان **محصول ارسال** اضافه می‌شود که در فرم روش ارسال جزئیات آن مشخص شده است.

### **سفارش تحویل**

روش ارسال اضافه‌شده به سفارش فروش به جزئیات شرکت حمل‌ونقل در سفارش تحویل مرتبط است. برای افزودن یا تغییر روش ارسال در خود سفارش، به برگه **اطلاعات بیشتر**بروید و فیلد **شرکت حمل‌ونقل** را ویرایش کنید.

![](https://odoofarsi.com/web/image/6946-856caea9/image.png?access_token=e7d61457-d9cb-4251-b481-c9ba8a5bc121)