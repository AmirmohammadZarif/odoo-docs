---
id: 351
title: سیاست های خروج
slug: /knowledge/351
---

 
  علاقه‌مندی‌ها
* [​](./351)

  حساب

---

 

سیاست های خروج

- [ورود](/web/login?redirect=/knowledge/article/351)

![](https://odoofarsi.com/web/image/4273?access_token=758ed00a-51be-44b6-a98e-ee34230ae391)

📖

# سیاست های خروج

برای شرکت‌هایی که انبار دارند، سیاست‌های خروج تعیین می‌کنند که چه کالاهایی و در چه زمانی از انبار برداشته شوند. به‌عنوان‌مثال، برای کالاهای فاسدشدنی، اولویت دادن به برداشت کالاهایی با نزدیک‌ترین تاریخ انقضا، به کاهش ضایعات کمک می‌کند.

ستون‌های زیر در جدول، سیاست‌های خروج موجود در سامانه را فهرست کرده و نحوه تعیین برداشت‌ها و ترتیب برداشت را توضیح می‌دهند. از این سیاست‌ها استفاده کنید تا سامانه به‌صورت خودکار نحوه انتخاب کالاها برای سفارش‌ها را تعیین کند:

| ترتیب انتخاب | مبنای برداشت | سیاست خروج |
| --- | --- | --- |
| اولین خروجی از اولین ورودی | تاریخ ورود | FIFO |
| اولین ورودی از آخرین خروجی | تاریخ ورود | LIFO |
| اولین انقضا اولین خروجی | تاریخ انقضا | FEFO |
| نام مکان به ترتیب الفبایی | ترتیب مکان‌ها | نزدیک‌ترین مکان |
| مقدار نزدیک‌تر به تامین نیاز | تعداد بسته‌ها | کمترین تعداد بسته‌ها |

برای نمونه‌های جامع در مورد نحوه استفاده از هر سیاست خروج، به صفحه مستندات مربوط به هر یک مراجعه کنید.

## **پیکربندی**

---

سیاست‌های خروج در دسته‌بندی کالا یا مکان نگهداری تنظیم می‌شوند.

![](https://odoofarsi.com/web/image/7075-c8138d84/Screen%20Shot%202024-11-02%20at%207.53.47%20PM.png?access_token=ee1f4fba-b071-4214-8a9e-89afba8d125f)

برای پیکربندی سیاست‌های خروج در مکان، به انبار ‣ پیکربندی ‣ مکان‌ها بروید و مکان موردنظر را انتخاب کنید. در فرم مکان، یک سیاست خروج را از گزینه‌های منوی کشویی فیلد سیاست خروج انتخاب کنید.

**مهم**

**برای تنظیم یک سیاست خروج در یک مکان، باید گزینه‌های مکان‌های نگهداری و مسیرهای چندمرحله‌ای در**

**انبار ‣ پیکربندی ‣ تنظیمات فعال شوند.**

**این ویژگی‌ها تنها در زمان تنظیم سیاست خروج در یک مکان ضروری هستند.**

برای پیکربندی سیاست‌های خروج در دسته‌بندی‌های کالا، به انبار ‣ پیکربندی ‣ دسته‌بندی‌ محصول بروید و دسته‌بندی محصول موردنظر را انتخاب کنید. سپس، یک سیاست خروج را از گزینه‌های منوی کشویی فیلد استراتژی حذف اجباری انتخاب کنید.

**مهم**

**زمانی که برای یک محصول، سیاست‌های خروج مختلف مکان و دسته‌بندی محصول اعمال شده باشد، مقدار**

**تنظیم‌شده در فیلد استراژی حذف اجباری در فرم دسته‌بندی محصول به‌عنوان اولویت بالاتر اعمال می‌شود.**

## **ویژگی‌های مورد نیاز**

---

در حالی که برخی سیاست‌های خروج به‌طور پیش‌فرض در دسترس هستند، برای اینکه گزینه سیاست خروج در منوی کشویی فیلد استراژی حذف اجباری یا سیاست خروج نمایش داده شود، باید برخی ویژگی‌های اضافی در انبار ‣ پیکربندی ‣ تنظیمات فعال شوند.

برای خلاصه‌ای از ویژگی‌های مورد نیاز به جدول زیر مراجعه کنید. در غیر این صورت، برای جزئیات بیشتر در مورد الزامات و استفاده، به بخش‌های اختصاصی مربوط به سیاست خروج مراجعه کنید.

| ویژگی‌های مورد نیاز | استراتژی حذف اجباری |
| --- | --- |
| شماره‌های سریال و سری ساخت | FIFO |
| شماره‌های سریال و سری ساخت | LIFO |
| شماره‌های سریال و سری ساخت، تاریخ انقضا | FEFO |
| مکان‌های نگهداری، مسیرهای چندمرحله‌ای | نزدیک‌ترین مکان |
| بسته‌ها | کمترین تعداد بسته‌ها |

### **سری ساخت و شماره‌های سریال**

سری ساخت و شماره‌های سریال محصولات یکسان را متمایز کرده و اطلاعاتی مانند تاریخ‌های ورود یا انقضا را ردیابی می‌کنند. برای فعال‌سازی این ویژگی، به انبار ‣ پیکربندی ‣ تنظیمات بروید. در بخش رهگیری، کادر کنار گزینه سری ساخت و شماره‌های سریال را تیک بزنید تا این ویژگی فعال شود.

![](https://odoofarsi.com/web/image/7208-0692ae16/image.png?access_token=3c450633-a3a3-4590-b3a2-5c52924a60b7)

سپس اطمینان حاصل کنید که محصول موردنظر توسط سری ساخت یا شماره‌های سریال ردیابی می‌شود. از مسیر انبار ‣ کالا و خدمات ‣ کالا و خدمات به فرم محصول بروید  و محصول موردنظر را انتخاب کنید. در فرم محصول، به تب موجودی بروید و در فیلد ردیابی، گزینه‌های شماره سریال منحصر به فرد یا سری ساخت را انتخاب کنید.

پس از فعال‌سازی این ویژگی‌ها، با استفاده از تعدیل موجودی یا در زمان دریافت محصول، سری ساخت یا شماره‌های سریال را به محصولات اختصاص دهید.

### **مکان‌ها و مسیرها**

مکان‌های نگهداری و مسیرهای چندمرحله‌ای ویژگی‌های ضروری برای تنظیم تمامی انواع سیاست‌های خروج در یک مکان هستند. با این حال، این ویژگی‌ها به‌طور خاص برای سیاست خروج نزدیک‌ترین مکان لازم هستند، زیرا تنها در سطح مکان اعمال می‌شود.

برای فعال‌سازی این ویژگی‌ها، به انبار ‣ پیکربندی ‣ تنظیمات بروید. در بخش انبار، ویژگی‌های مکان نگهداری و مسیرهای چندمرحله‌ای را فعال کنید.

![](https://odoofarsi.com/web/image/7209-a4c7b6b1/image.png?access_token=3161b5df-7150-4cce-97ba-3dd9e5227b42)

### **تاریخ انقضا**

برای ردیابی تاریخ‌های انقضا، بهترین زمان مصرف، تاریخ‌های خروج و تاریخ‌های هشدار بر روی سری ساخت یا شماره سریال، ویژگی تاریخ انقضا را فعال کنید. به انبار ‣ پیکربندی ‣ تنظیمات بروید.

در بخش رهگیری، اطمینان حاصل کنید که گزینه سری ساخت و شماره‌های سریال انتخاب شده است، سپس کادر مربوط به تاریخ‌های انقضا را تیک بزنید تا این ویژگی فعال شود.

![](https://odoofarsi.com/web/image/7210-3febf629/image.png?access_token=ee14318b-8119-4ea9-8400-ebd614a417e3)

### **بسته‌ها**

ویژگی بسته‌ها برای گروه‌بندی محصولات استفاده می‌شود و برای استراتژی حذف کمترین تعداد بسته‌ها ضروری است.

به انبار ‣ پیکربندی ‣ تنظیمات بروید و کادر مربوط به ویژگی بسته‌ها را تیک بزنید.

![](https://odoofarsi.com/web/image/7212-a5acea1b/image.png?access_token=c4967c73-06c9-435d-80dd-ce861bb33371)